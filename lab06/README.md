Ажиллах заавар
Ангийн нийт оюутнууд гурван гишүүнтэй байгуудад хуваагдана. Баг бүр дараах гурван даалгаврыг эхнээс нь гүйцэтгэх ба гүйцэтгэж дуусмагч өөрийн даалгавраа өөр нэг багт өгнө.

Нийт 3 даалгаврыг хийж дуусахад дараах ойлголтуудыг заавал багтаасан байх ёстой:

Класс, гишүүн өгөгдөл, гишүүн функц
Өгөгдлийн битүүмжлэл
Өгөгдлийн далдлал
Объектыг функцийн параметрээр дамжуулах
Ойн цоорхой үүсгэхгүй байх
Объект байгуулах
Гишүүн өгөгдөлд хандах, гишүүн функц дуудаж хэрэглэсэн байх
Даалгавар 1
Суудлын тэрэг гэсэн объектын шинж болон үйл хөдлөлийг тодорхойлж бич. Тодорхойлсон шинж болон үйл хөдлөлийг Даалгавар #2-т класс болгон загварчлахад ашиглана. Шинж болон үйл хөдлөл нь тодорхой хориглолттой байх ёстойг анхаарна уу!

Даалгавар 2
Даалгавар #1-д тодорхойлсон объектыг төлөөлөх классын диаграмыг зурна. Классын гишүүн өгөгдөл ямар шинжийг төлөөлж байгаа, өгөгдлийн төрлийг яаж сонгосон, үйл хөдлөлийг ямар гишүүн функцээр төлөөлүүлэх, функцийн буцаах утга, параметерийг хэрхэн тодорхойлсон тухай диаграмын хажууд бичнэ.

Даалгавар 3
Даалгавар #2-т тодорхойлсон классын диаграм болон тайлбарын дагуу C++ хэл дээр тодорхойлолтыг бич.

Дээрх 3 даалгаврыг гүйцэтгэж дууссаны дараа баг бүр өөрсдийн хийсэн ажлаараа тайлан бичих ба аль түвшинд алдаа гарсан, эсвэл дутуу тодорхойлсон зүйл байгааг тайланд сайтар тусгана.
